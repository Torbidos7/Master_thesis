La sezione dei ringraziamenti è sempre particolarmente difficile da scrivere, almeno per il sottoscritto ma cercherò di essere il più serio possibile.

Innanzitutto ringrazio tutti i componenti del DifaBiophysics che mi hanno consigliato sia sulla forma che sul contenuto della tesi. 

Ringrazio in particolare Nico e Gianlu, tra tirate d'orecchie e scherzi, mi avete trasmesso tanta passione e voglia di venire a capo di qualsiasi problema si ponga davanti.

Ringrazio i miei amici di fisica, triennali e magistrali, e i miei coinquilini che mi hanno spronato e aiutato durante questi lunghi anni bolognesi a non mollare e dare sempre di più, la vostra generosità e amicizia me la porterò nel cuore.

Ringrazio i miei amici bolognesi, avete alleggerito questi anni a suon di serate e scherzi, certi motti creati non si scorderanno facilmente.

Ringrazio i miei amici del Boschetto che, tra hashtag e battute varie, hanno sempre creduto in me, in fondo. 
O quantomeno è quello che voglio credere.
Saremo sempre uniti in momenti belli e meno belli, anche perchè se non stiamo uniti noi non ci vuole nessuno.

Ringrazio la mia famiglia che con parole o semplici gesti mi ha sempre dato la forza di andare avanti e soprattuto perchè ha pagato tutto.

Infine ringrazio Miriam che, come tutti già sappiamo, è la maggiore artefice del mio traguardo.
Senza di te non sarei arrivato qui, o quanto meno non lo avrei fatto così in fretta.
I tuoi modi sanno sciogliermi nei miei momenti no e riportarmi alla realtà quando mi chiudo in me stesso.
Sei proprio la persona che ci voleva nella mia vita.

